---
layout: post
section-type: post
title: Jekyll svetainė > WordPress
category: įrašas
description: Savo asmeninę svetainę sukūriau naudodamas Jekyll statinių puslapių generatorių. Man nuoširdžiai gaila savęs ir kitų žmonių, kurie darbe priversti naudoti WordPress. 
---

Susikurti Jekyll svetainę yra paprasta. Aš ilgiau užtrukau rinkdamasis statinį puslapių generatorių (_Static Site Generator_) nei tvarkydamas visus Jekyll niuansus, kad galėčiau sėsti ir rašyti šį įrašą. Dabar džiaugiuosi greitais, lengvais ir saugesniais namais internete.<!--more-->

Daug metų darbe ir laisvalaikiu užsiimu visokiais WordPress projektais ir savo kailiu patiriu agoniją tvarkyti turinį, pastoviai nerimauti dėl eilinės saugumo spragos ar įskiepių nesuderinamumo. Galvoje vis nebaigia skambėti klausimas: kodėl šitas šūdo gabalas negali tiesiog veikti?

Ir, kas blogiausia, daugybė žmonių tuo monstru kuria 1-2 puslapių asmenines svetaines. Kiti net išvysto milijonines apyvartas sukančius verslus ir spjaudosi, nesugebėdami rasti žmogaus, kuris sutiktų būti _WordPress developeriu_.

Jekyll pasirinkau norėdamas efektyviau dirbti. Įrašus čia galima rašyti markdown, svetainę paleisti per GitHub Pages, o iškilus sunkumams kreiptis į tikrai didelę Jekyll bendruomenę internete. Prieš tai bandžiau žaisti su Grav, bet jis manęs taip ir neužkabino: man reikėjo minimalizmo, o ne php.

## Kaip pradėti naudoti Jekyll?

Jei patraukė Jekyll, rekomenduoju labai paprastą gidą: https://jekyllrb.com/docs/
Šio gido pilnai užtenka susipažinti su Jekyll šablonais (layouts) ir intarpais (includes), iš kurių galima susikonstruot svetaines ir puslapius pagal savo poreikius.

## Jekyll privalumai

Jekyll sugeneruoja statinius HTML puslapius, todėl svetainei nereikia naudoti duomenų bazių, AMP, cashe ir kitų _svetainės pagreitinimo_ būdų. Ji tiesiog yra lengva ir greita. Be to, kadangi ji nenaudoja duombazių, ji yra dar ir gerokai saugesnė už absoliučią daugumą šiuolaikinių svetainių.

## Jekyll trūkumai

Na, čia viskas nėra paruošta naudoti, pasiekiama vienu pelės paspaudimu ar suprantama net mano devyniasdešimtmetei močiutei. Iš kitos pusės, viską gali pasidaryti pats. Gal kam nors tai ir atrodo trūkumas, bet aš esu žmogus, kuris nėra įpratęs viską gauti ant lėkštutės, skaityti penktokų lygio tekstų ir kitaip intelektualiai degraduoti.

Reik išmokti pushint į Git? Išmoksiu. Susirasiu info ir išmoksiu bet ką. Bent jau kol seošnikai diletantai neužkariavo viso interneto.

git add --all
git commit -m vieta-reklamai
git push
