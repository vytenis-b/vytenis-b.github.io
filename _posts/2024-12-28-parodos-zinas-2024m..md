---
layout: post
section-type: post
title: Zinas „dūdl“ programėlė, 2024 m.
category: įrašas
description: Gimtadieninės parodos „dūdl“ zinas. 2024 m.
---
2024 m. metais gimtadienio proga surengiau pirmąją savo <a href="/įrašas/2024/12/29/Paroda-dūdl-2024m.html" target="_blank">vizualiojo meno parodą „dūdl“</a>. Vienas esminių parodos akcentų buvo jo programėlė – zinas. Čia rodau darbinio failo puslapius, kurie galutiniame, riboto leidimo fiziniame variante buvo nespalvoti.

Kiekvienas egzempliorius buvo unikalus, nes paskutiniame puslapyje esantį kaktusą vis kitaip paryškinau kelių atspalvių žaliais markeriais.

Tiražas: 20.


<div class="responsive">
  <div class="gallery">
    <a target="_blank" href="/img/zinai/dudl/1 psl.png">
      <img src="/img/zinai/dudl/1 psl.png" alt="Parodos zino viršelis. Jame pavaizduotas vienas iš parodoje eksponuotų darbų. Baltame fone juodomis linijomis nupieštos dvi perpus lūžusio kubo dalys. Tarp kubo dalių skirtingo storio juodomis linijomis pavaizduota yranti siūlė. Puslapio apačioje yra užrašas: dūdl, Vytenis, 2024 rugsėjo">
    </a>
    <div class="desc">1/8 psl.</div>
  </div>
</div>

<div class="responsive">
  <div class="gallery">
    <a target="_blank" href="/img/zinai/dudl/2 psl.png">
      <img src="/img/zinai/dudl/2 psl.png" alt="Antrasis zino puslapis. Viršelio darbo aprašymas: schizma, markeris, popierius, 2024. Tinka negirdėjusiems apie perspektyvą. Čia matau kosmosą, judesį, atsiskyrimą, trupantį monolitą ir pertemptą siūlę. Ne veltui viena mano akis žvaira. schizma yra tikriausiai vienintelis dūdlas, kurį nupiešiau ne laisca ranka, o bandydamas išpildyti tai, ką įsivaizdavau. Ją piešiau ne ant popieriaus, o ant jūrų kiaulyčių gerai įgyventos (ir neišskalbiamai įtreštos) maikės, kaip tokiam menui ir priklauso. Iš originalo liko tik nuotrauka. Taip pat puslapyje yra pilkų marškinėlių nuotrauka, ant jų nupieštas tas pats darbas kaip ir zino viršelyje. Aprašymas: schizma, markeris, medvilnė, jūrų kiaulyčių šūdai, 2020">
    </a>
    <div class="desc">2/8 psl.</div>
  </div>
</div>

<div class="responsive">
  <div class="gallery">
    <a target="_blank" href="/img/zinai/dudl/3 psl.png">
      <img src="/img/zinai/dudl/3 psl.png" alt="Trečiasis zino puslapis. Didžiąją puslapio dalį užima darbas 1001 naktis, pieštas markeriu ant popieriaus 2023 metais. Iš pusmėnulio fomos vingiuojanti linija lyg džinas iš lempos išsiplėčia į vingiuotą rankovę, suskirstytą į įvairaus dydžio segmentus, kuriuose daugiausiai tiesiomis ir laužtomis linijomis nupieštos įvairios abstrakcijos. Aprašymas: Parodų programose trūksta poezijos. Per daug žodžių... gausybės ragas idėjų. Šitaip diletantizmas gali apgauti, apsimesti substancija iš formos. Tikrovėje – vieni kringeliai be jokios prasmės. Šacherezada be grimo. Ne, neskaičiau.">
    </a>
    <div class="desc">3/8 psl.</div>
  </div>
</div>

<div class="responsive">
  <div class="gallery">
    <a target="_blank" href="/img/zinai/dudl/4 psl.png">
      <img src="/img//zinai/dudl/4 psl.png" alt="Ketvirtasis zino puslapis. Padrikai išmėtyti penki dūdlai: vienas panašus į galvą, kurios burnoje yra paukščio siluetas, kitas primena krokodiliuką ir panašiai. Taip pat puslapyje yra kelios poetinės eilutės, lyg pretenzija yra trečiame puslapyje paminėtą poezijos trūkuma parodų programose. Tekstas iš penkių eilučių, šiame aprašyme atskirtas kabliataškiais: gyvena mano sinapsėse; judina ranką,; apgauna regos centrą,; išlenda bloknotuose">
    </a>
    <div class="desc">4/8 psl.</div>
  </div>
</div>

<div class="responsive">
  <div class="gallery">
    <a target="_blank" href="/img/zinai/dudl/5 psl.png">
      <img src="/img//zinai/dudl/5 psl.png" alt="Penktasis zino puslapis yra ketvirtojo tęsinys. Jame yra dar daugiau nuotraukų su įvairiais dūdlais, panašiais į tikrus ir įsivaizduojamus gyvius. Viršuje, iš nuotraukos triskart iškirptas ir vis labiau priartintas dūdlo snukelis su skaitytoją stebinčia akimi, lyg vizualus interneto mimas. Po šiuo atvaizdu yra tekstas: atrodo pamišę. Greta likusių dūdlų yra užrašas: gylio nedaug. Vienoje iš nuotraukų, prie į lapę panašaus dūdlo yra parašytas tekstas: idėja reportui nx. Taip pat šioje nuotraukoje matomas ir darbo 1001 naktis motyvas iš trečiojo puslapio. Apačioje yra aprašymas: keistynas, popierius, tušinukas, markeris, darbdavių bloknotai, neskiesta neapykanta darbo susirinkimams, parduotas laikas, 2017-2024">
    </a>
    <div class="desc">5/8 psl.</div>
  </div>
</div>

<div class="responsive">
  <div class="gallery">
    <a target="_blank" href="/img/zinai/dudl/6 psl.png">
      <img src="/img//zinai/dudl/6 psl.png" alt="Šeštasis zino puslapis. Jame yra kelios įvairių bloknotų nuotraukos su dūdlais, taip pat viena nuotrauka su baltais marškinėliais, ant kurių pripiešta daug dūdlų. Prie bloknotų nuotraukų yra vien mažosiomis raidėmis parašyti posmai, kurių eilutės čia bus atskirtos kabliataškiais: dūdlai į mūsų; pasaulį turėtų; įžengti tik kartą! jie –; vienkartiniai.; kam juos perkelinėt; ant švarių lapų?; absurdas.; ar dūdlas tikras, jei; negyvena šalia; darbdavių logotipų; ir darbo užrašų?; ar varau juos iš; namų?; Žemiau, greta marškinėlių nuotraukos taip pat yra kelios pastraipos teksto, parašyto vien mažosiomis raidėmis. Tekstas: dūdlą perkelt ant kitos medžiagos yra kiečiau ir konceptualiau, nes tikri menininkai neužsičiaupia apie medžiagiškumą, mimezę, medijas ir žmonių ženklinimą per aprangą. jų aprašymams trūksta poezijos. laimei, bent keli parodos dūdlai gyvena ant tekstūruoto popieriaus. kritikuoti jų laužytas linijas autoriaus gimtadienyje būtų...rimtas netaktas. Po šiuo tekstu, puslapio apačioje, išdidintos kelios parodoje eksponuojamų dūdlų dalys, kurių linijos atrodo labai kreivos. ">
    </a>
    <div class="desc">6/8 psl.</div>
  </div>
</div>
<div class="responsive">
  <div class="gallery">
    <a target="_blank" href="/img/zinai/dudl/7 psl.png">
      <img src="/img//zinai/dudl/7 psl.png" alt="Septintasis zino puslapis. Jame yra trys atvaizdai, kuriuose nupieštas tas pats veido dūdlas. Pirmasis yra bloknoto nuotrauka, antrasis – marškinėlių su nupieštu dūdlu nuotrauka, o trečiasis – maža parodoje eksponuojamo darbo versija. Viršuje yra pavadinimas ir aprašymas: klyksmas, popierius, markeris, hardtrance muzika, 2022-2024. Po parašymu yra ketureilis posmas, eilutė, trieilis posmas ir dar viena eilutė. Šiame aprašyme visos eilutės atskirtos kabliataškiais: ką daryt; kai gali; nupiešt; tik triukšmą?; man per daug, mintys plyšta.; šito veido; vieta; ant visko.; noriu juo žymėt tave.">
    </a>
    <div class="desc">7/8 psl.</div>
  </div>
</div>

<div class="responsive">
  <div class="gallery">
    <a target="_blank" href="/img/zinai/dudl/8 psl.png">
      <img src="/img//zinai/dudl/8 psl.png" alt="Aštuntasis ir paskutinis zino puslapis yra vien tekstinis: Dūdlai yra dvidimensinės, paviršinės būtybės. Jie dažniausiai sutinkami darbo bloknotuose, konspektuose, vadovėliuose ir ant žmonių odos. Manoma, kad dūdlai ir žmogiškasis nuobodulys nuo seno išvystė simbiotinį santykį. Kai žiūri į dūdlą, jis spokso į tavo sielą. Paryškinta eilutė: Kaip sugauti dūdlą. 1. Prisijunk į eilinį susirinkimą su bloknotu po ranka. Geriausiia tinka trijų-keturių valandų mitingai arba trumpesnių skambučių maratonas. 2. Prisimink, kad gyveni tik kartą ir skrodi kosmosą akmens luite Žemė, aplink kurį sukas akmens luitas Mėnulis. Supras, kad pasakoje esame antras (ir kvailiausias) brolis, kuris lipa ant to paties grėblio vien tam, kad visiems būtų akivaizdu, kaip gyventi ir elgtis neverta. 3. Bandyk konspektuot viską, kas vyksta. Stebėk savijautą. 4. Kai beprasmybė užspaus jusles, padėk kringelį. 5. Tęsk kringelį. 6. Pamatyk, kaip kringelis tampa geometrine iliuzija ar personažu, ima dirginti tavo emocijas, sužadina gyvenimo žavesį ir tampa dūdlu. 7. Suvok, kad įkalinai plokščią, rašalo pėdsako storio prasmę popieriaus paviršiuje. Jei dūdlas turi bent vieną akį, susimąstyk apie antropomorfizaciją. Jei tave netyčia užpelenguotų ir bandytų įtraukti į veiklą (pavyzdžiui, prašytų vesti tavo sušauktą susirinkimą), ramiai, ryžtingai ir be staigių judesių paimk bloknotą, atsistok ir judėk artimiausio išėjimo link. Jei kas nors pakiltų tave vytis – BĖK! Pasviru tekstu: „darbdavio suteiktomis priemonėmis sukurta intelektinė nuosavybė priklauso darbdaviui“. kažką tokio teigia praktiškai visos darbo sutartys. velniop juridinių asmenų „teises“ į mūsų dūdlus. jiem visiem siunčiu po gulsčią kaktusą. Po šiuo tekstu yra mažytis, žaliais piešinukas, su dviem apvaliais ir vienu pailgu kaktusu.">
    </a>
    <div class="desc">8/8 psl.</div>
  </div>
</div>

<div class="clearfix"></div>

