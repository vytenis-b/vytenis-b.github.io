---
layout: post
section-type: post
title: Kaip kraujo donorystė išgelbėjo man gyvybę
category: blog
---

Kraujo donorystė 2019 metais man išgelbėjo gyvybę. Tiesa, netradiciniu būdu: niekas man nepaaukojo kraujo, atvirkščiai – mane išgelbėjo tai, jog aš pats buvau kraujo donoras. Pasirodo, vos dviejų savaičių tarpe man išsivystė ypač pavojingas sveikatos sutrikimas, kurio niekas nebūtų pastebėjęs, jei aš nebūčiau nuolat lankęsis Santaros klinikų kraujo centre.

Aš aukoju kraują jau daugiau nei dešimtmetį. Iki šiol tiesiog džiaugiausi galėdamas padėti kitiems žmonėms ir tik retkarčiais susimąsčiau, kas vyksta mano paties kraujyje. Kad visi suprastų, kas man nutiko praėjusiais metais, reikia ne tik pristatyti kraujo kūnelius, bet ir įvairius kraujo aukojimo būdus, kurie paaiškins, kodėl aš dukart per mėnesį ėjau paaukoti kraujo komponentų.

## Kas sudaro mūsų kraują?

Ar yra čia ką pasakoti? Kokioj šeštoj klasėj išmokom, kad yra trys kraujo kūneliai: raudonieji (_eritrocitai_), baltieji (_leukocitai_) ir trombocitai. Deja, kaip ir viskas gyvenime, kraujas yra sudėtingesnis nei šeštos klasės vadovėlyje parašyta. Kaip žinia, eritrocitai nešioja deguonį ir anglies dvideginį, o trombocitai atsakingi už krešulius (ir insultus), o leukocitai yra esminė imuninės sistemos dalis. Visi kraujo kūneliai plaukioja kraujo plazmoje, kuri yra sūrus skystis.

Pasirodo, aukoti galima ne tik kraują, bet ir kiekvieną komponentą atskirai: eritrocitus, trombocitus, plazmą ar net leukocitus (ypač retais atvejais). Donavus kraują, jis ištiriamas ir, jei viskas gerai, išskiriamas į atskirus komponentus. Tai daroma centrifūgos pagalba, kadangi kraujo kūneliai yra skirtingo svorio. Tuomet jie saugomi skirtingomis sąlygomis (pvz., skirtingoje temperatūroje, o trombocitai dar ir judinami, kad nesuliptų). Bėda yra ta, jog kiekvienas kraujo komponentas yra skirtingas, kraujo kūneliai turi įvairius gyvenimo ciklus, bet apie tai – žemiau.

### Kraujo plazma

Kraujo plazma yra sūrus skystis, kuriame plaukioja kraujo kūneliai ir įvairios medžiagos. Pavyzdžiui, joje pliuškenasi bakterijos, virusai ar įvairios molekulės. Pavyzdžiui, jei vartojate ypač daug geležies, jūsų plazmoje gali plaukioti laisvas geležis, kuris oksiduosis organizme arba „pamaitins“ nedraugišką bakteriją.

Kraujo plazma yra greitai atsikurianti medžiaga, todėl jos paaukoti galima net dukart per mėnesį. Atskyrus donoro plazmą nuo kitų komponentų ši gali būti užšaldyta ir saugoma labai ilgai. Plazma yra ypač svarbus ingredientas kai kurių vaistų gamyboje ir vienintelis kraujo komponentas, kuris gali būti teisėtai išvežtas iš Lietuvos, kadangi mes savo šalyje neturime plazmos perdirbimo gamyklų ir negalime patys pasigaminti ją naudojančių vaistų.

## Raudonieji kraujo kūneliai – eritrocitai

### Leukocitai arba baltieji kraujo kūneliai
Mano nuotykis susijęs su leukocitais, todėl šiek tiek daugiau ir papasakosiu apie baltuosius kraujo kūnelius.
## Kraujo donorystė gelbsti sergančius
