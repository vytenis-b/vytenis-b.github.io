---
layout: post
section-type: post
title: Jekyll svetainė
category: blog
tags: [ 'instrukcija' ]
---

Susikurti Jekyll svetainę yra paprasta. Aš ilgiau užtrukau rinkdamasis statinį puslapių generatorių (_Static Site Generator_) nei tvarkydamas visus niuansus, kad galėčiau sėsti ir rašyti šį įrašą. Dabar galiu džiaugtis greitais, lengvais ir saugesniais namais internete.<!--more-->

Daug metų darbe ir laisvalaikiu užsiimu visokiais WordPress projektais ir savo kailiu patiriu agoniją tvarkyti turinį, pastoviai nerimauti dėl eilinės saugumo spragos, įskiepių nesuderinamumo su naujausia WP versija ir nebaigiančiu galvoje skambėti klausimu: kodėl šitas šūdo gabalas negali tiesiog veikti?

Ir, kas blogiausia, daugybė žmonių tuo monstru kuria 1-2 puslapių asmenines svetaines. Kiti net išvysto milijonines apyvartas sukančius verslus ir spjaudosi, nesugebėdami rasti žmogaus, kuris sutiktų būti _WordPress developeriu_.

Jekyll pasirinkau dėl integracijos su GitHub ir didelės bendruomenės internete. Prieš tai bandžiau žaisti su Grav, bet jis manęs taip ir neužkabino: kam minimalistinėje svetainėje naudoti php?
